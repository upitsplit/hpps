<?php require_once('layouts/header.php'); ?>
  <div id="wrapper" class="container">
    <div class="row">
      <div class="col-sm-8">
        <h1>Opći podaci</h1>
        <p>Hrvatska proljetna pedijatrijska škola ( HPPŠ ) nastavlja tradiciju Proljetne pedijatrijske škole koja je osnovana 1982. godine na inicijativu Udruženja pedijatara Jugoslavije. Idejni začetnici i osnivači škole su <a href="#">prof. dr. sc. Miro Juretić i prof. dr. sc. Livio Balarin</a>. Škola djeluje u Splitu od proljeća 1983. godine kao oblik trajne postdiplomske izobrazbe s ciljem osvježavanja  znanja te pružanja najnovijih informacija iz svih grana pedijatrije. Stručni organizatori i pokrovitelji HPPŠ su Hrvatski liječnički zbor, Hrvatsko pedijatrijsko društvo, Hrvatsko društvo za školsku i sveučilišnu medicinu, Hrvatsko udruženje medicinskih sestara-Pedijatrijska sekcija, Medicinski fakultet Sveučilišta u Splitu i Klinička bolnica Split. Škola se financira kotizacijama učesnika, doprinosima Ministarstva znanosti i tehnologije, ustanova i poduzeća grada Splita i Županije Splitsko Dalmatinske.</p>
        <p>HPPŠ je namijenjena pedijatrima, liječnicima školske medicine te liječnicima opće prakse i obiteljske medicine koji se bave zbrinjavanjem djece. Na prijedlog Proljetne pedijatrijske škole, uz liječničke, paralalno se održavaju i seminari za medicinske sestre u dječjoj zaštiti.</p>
        <p>Škola je organizirana u obliku seminara u trajanju od 5 dana . Tijekom ciklusa od 6 do 7 godišnjih seminara obrade se novosti iz svih subspecijalističkih područja pedijatrije i drugih graničnih struka koje se bave zbrinjavanjem djece (dječje kirurgije, ortopedije, fizijatrije, ORL, očnih bolesti, stomatologije, infektologije i dermatologije).</p>
        <p>Pozvani predavači su eminentni stručnjaci iz svih krajeva Hrvatske. Svake godine prisutni su i pojedini predavači iz inozemstva (do sada iz SAD, Njemačke, Švicarske, Finske, Italije, Austrije, Nizozemske, Švedske, Engleske, Francuske te Slovenije i Bosne i Hercegovine).</p>
        <p>HPPŠ se od osnutka održava redovito svake godine  tijekom trećeg tjedna mjeseca travnja. Izuzetak je bila samo ratna 1992. godina, kada  je  Split bio u prometnoj blokadi te tada nije bilo moguće organizirati X. jubilarni seminar. HPPŠ se održava u Hotelu Marjan u Splitu. Prvog dana seminara priređuje se u večernjim satima za sve učesnike i goste HPPŠ  prijem u Muzeju hrvatskih arheoloških spomenika uz prigodni program i domjenak. Srijedom se organizira tradicionalni izlet po Dalmaciji uz bogatu večeru.</p>
        <p>Predavanja za liječnike se tiskaju u suplementu časopisa Paediatria Croatica kojeg  učesnici dobivaju pri dolasku na seminar. Predavanja za sestre su tiskana u Zborniku radova kojeg izdaje HPPŠ. Hrvatska liječnička komora za predavače na ovom seminaru dodjeluje 20 bodova, a za slušatelje  15 bodova. Potvrdnicu o sudjelovanju na seminaru dobivaju i medicinske sestre.</p>
        <p>Amblem HPPŠ je skulptura “Majka i dijete” Ivana Meštrovića koju je darovao Rodilištu u Splitu.</p>
      </div>
      <div class="col-sm-4">
        <!-- ode nesto isto dodat -->
      </div>
    </div>
  </div>
  <br>
<?php require_once('layouts/footer.php'); ?>


